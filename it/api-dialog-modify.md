---

copyright:
  years: 2015, 2019
lastupdated: "2019-02-11"

subcollection: assistant

---

{:shortdesc: .shortdesc}
{:new_window: target="_blank"}
{:deprecated: .deprecated}
{:important: .important}
{:note: .note}
{:tip: .tip}
{:pre: .pre}
{:codeblock: .codeblock}
{:screen: .screen}
{:javascript: .ph data-hd-programlang='javascript'}
{:java: .ph data-hd-programlang='java'}
{:python: .ph data-hd-programlang='python'}
{:swift: .ph data-hd-programlang='swift'}

# Modifica di un dialogo attraverso l'API
{: #api-dialog-modify}

L'API REST {{site.data.keyword.conversationshort}} supporta la modifica del tuo dialogo a livello di programmazione, senza utilizzare lo strumento {{site.data.keyword.conversationshort}}. Puoi utilizzare l'API /dialog_nodes per creare, eliminare o modificare i nodi di dialogo.

Ricorda che il dialogo è una struttura ad albero di nodi interconnessi e che per poter essere valido deve essere conforme a determinate regole. Ciò significa che qualsiasi modifica apportata a un nodo di dialogo potrebbe avere effetti a cascata su altri nodi o sulla struttura del tuo dialogo. Prima di utilizzare l'API /dialog_nodes per modificare il tuo dialogo, assicurati di capire in che modo le modifiche influenzeranno il resto del dialogo. Puoi creare una copia di backup del dialogo corrente esportando la capacità di conversazione in cui si trova. Per dettagli, vedi [Scaricamento di una capacità](/docs/services/assistant?topic=assistant-skill-add#download-skill).

Un dialogo valido soddisfa sempre i seguenti criteri:

- Ogni nodo di dialogo ha un ID univoco (la proprietà `dialog_node`).
- Un nodo figlio è consapevole del suo nodo padre (la proprietà `parent`). Tuttavia, un nodo padre non è consapevole dei suoi nodi figlio.
- Un nodo è consapevole del suo immediato elemento di pari livello precedente, se presente (la proprietà `previous_sibling`). Ciò significa che tutti i nodi di pari livello che condividono lo stesso padre formano un elenco collegato, dove ogni nodo punta al nodo precedente.
- Un solo figlio di un determinato padre può essere il primo nodo di pari livello (il che significa che il suo `previous_sibling` è null).
- Un nodo non può puntare a un elemento di pari livello precedente che è figlio di un padre diverso.
- Due nodi non possono puntare allo stesso elemento di pari livello precedente.
- Un nodo può specificare un altro nodo da eseguire successivamente (la proprietà `next_step`).
- Un nodo non può essere il suo proprio padre o elemento di pari livello.
- Un nodo deve avere una proprietà tipo che contiene uno dei seguenti valori. Se non vengono specificate proprietà tipo, il tipo è `standard`.

  - `event_handler`: un gestore definito per un nodo frame o un singolo nodo slot.

    Dallo strumento, puoi definire un gestore nodo frame facendo clic sul link **Gestisci gestori** da un nodo con slot. (L'interfaccia utente dello strumento non mostra il gestore eventi a livello dello slot, ma puoi definirne uno tramite l'API.) 

  - `frame`: un nodo con uno o più nodi figlio di tipo `slot`. I nodi slot figlio necessari devono essere riempiti prima che il servizio possa uscire dal nodo frame.

    Il tipo di nodo frame viene rappresentato come un nodo con slot nello strumento. Il nodo che contiene gli slot viene rappresentato come un nodo type=`frame`. È il nodo padre in ciascuno slot che viene rappresentato come un nodo figlio di tipo `slot`.

  - `response_condition`: una risposta condizionale.

    Nello strumento, puoi aggiungere una o più risposte condizionali a un nodo. Ciascuna risposta condizionale che definisci viene rappresentata nel JSON sottostante come un singolo nodo type=`response_condition`.

  - `slot`: un nodo figlio di un nodo di tipo `frame`.

    Questo tipo di nodo viene rappresentato nello strumento come uno dei molti slot aggiunti a un singolo nodo. Tale singolo nodo viene rappresentato nel JSON come un nodo padre di tipo `frame`.

  - `standard`: un nodo di dialogo tipico. Questo è il tipo predefinito.

- Per i nodi di tipo `slot` che hanno lo stesso nodo padre, l'ordine dei nodi di pari livello (specificato dalla proprietà `previous_sibling`) rispecchia l'ordine in cui verranno elaborati gli slot.
- Un nodo di tipo `slot` deve avere un nodo padre di tipo `frame`.
- Un nodo di tipo `frame` deve avere almeno un nodo figlio di tipo `slot`.
- Un nodo di tipo `response_condition` deve avere un nodo padre di tipo `standard` o `frame`.
- I nodi di tipo `response_condition` e `event_handler` non possono avere figli.
- Un nodo di tipo `event_handler` deve avere anche una proprietà `event_name` che contenga uno dei seguenti valori per identificare il tipo di evento nodo:

  - `filled`: definisce quali operazioni eseguire se l'utente fornisce un valore che soddisfa la condizione specificata nel campo *Controlla* di uno slot e lo slot viene riempito. Un gestore con questo nome è presente solo se per lo slot viene definita una condizione Trovato.
  - `focus`: definisce la domanda da mostrare per richiedere all'utente di fornire le informazioni di cui necessita lo slot. Un gestore con questo nome è presente solo se lo slot è necessario.
  - `generic`: definisce una condizione da controllare che può far fronte a domande non correlate che gli utenti potrebbero porre durante il riempimento di uno slot o di un nodo con slot.
  - `input`: aggiorna il contesto del messaggio per includere una variabile di contesto con il valore raccolto dall'utente per riempire lo slot. Per ciascuno slot presente nel nodo frame deve essere presente un gestore con questo nome.
  - `nomatch`: definisce quali operazioni eseguire se la risposta dell'utente alla richiesta dello slot non contiene un valore valido. Un gestore con questo nome è presente solo se per lo slot viene definita una condizione Non trovato.

  Il seguente diagramma mostra dove, nell'interfaccia utente dello strumento, definisci il codice attivato per ciascun evento denominato. 

  ![Posizione IU in cui viene creato il codice attivato dai gestori eventi denominati](images/api-event-handlers.png)

- Un nodo di tipo `event_handler` con un event_name `generic` può avere un padre di tipo `slot` o `frame`.
- Un nodo di tipo `event_handler` con un event_name `focus`, `input`, `filled` o `nomatch` deve avere un padre di tipo `slot`.
- Se allo stesso nodo padre è associato più di un event_handler con lo stesso event_name, l'ordine dei nodi di pari livello riflette l'ordine in cui verranno eseguiti i gestori eventi.
- Per i nodi `event_handler` con lo stesso nodo slot padre, l'ordine di esecuzione è lo stesso indipendentemente dal posizionamento delle definizioni di nodo. Gli eventi vengono attivati in questo ordine da event_name:

  1. focus
  1. input
  1. filled
  1. generic*
  1. nomatch

  *Se per questo slot o per il frame padre viene definito un `event_handler` con event_name `generic`, viene eseguito tra i nodi event_handler filled e nomatch.

I seguenti esempi mostrano come varie modifiche potrebbero comportare delle modifiche a cascata:

## Creazione di un nodo
{: #api-dialog-modify-create-node}

Considera la semplice struttura ad albero di dialogo riportata di seguito:

![Dialogo di esempio](images/dialog_api_1.png)

Possiamo creare un nuovo nodo effettuando una richiesta POST a /dialog_nodes con il seguente corpo:

```json
{
  "dialog_node": "node_8"
}
```

Il dialogo adesso sarà simile al seguente:

![Dialogo di esempio 2](images/dialog_api_2.png)

Poiché **node_8** è stato creato senza specificare un valore per `parent` o `previous_sibling`, è ora il primo nodo nel dialogo. Nota che, oltre a creare **node_8**, il servizio ha anche modificato **node_1** in modo che la sua proprietà `previous_sibling` punti al nuovo nodo.

Puoi creare un nodo in un'altra parte nel dialogo specificando l'elemento padre e quello di pari livello:

```json
{
  "dialog_node": "node_9",
  "parent": "node_2",
  "previous_sibling": "node_5"
}
```

I valori che specifichi per `parent` e `previous_node` devono essere validi:

- Entrambi i valori devono fare riferimento a nodi esistenti.
- Il padre specificato deve essere uguale al padre dell'elemento di pari livello precedente (o `null`, se l'elemento di pari livello precedente non ha un padre).
- Il padre non può essere un nodo di tipo `response_condition` o `event_handler`.

Il dialogo risultate è simile al seguente:

![Dialogo di esempio 3](images/dialog_api_3.png)

Oltre a creare **node_9**, il servizio aggiorna automaticamente la proprietà `previous_sibling` di *node_6* in modo che punti al nuovo nodo.

## Spostamento di un nodo in un padre diverso
{: #api-dialog-modify-change-parent}

Spostiamo **node_5** in un padre diverso utilizzando il metodo POST /dialog_nodes/node_5 con il seguente corpo:

```json
{
  "parent": "node_1"
}
```

Il valore specificato per `parent` deve essere valido:
- Deve fare riferimento a un nodo esistente.
- Non deve fare riferimento al nodo che viene modificato (un nodo non può essere il suo proprio padre).
- Non deve fare riferimento a un discendente del nodo che viene modificato.
- Non deve fare riferimento a un nodo di tipo `response_condition` o `event_handler`.

Questo produce la seguente struttura modificata:

![Dialogo di esempio 4](images/dialog_api_4.png)

Qui sono successe diverse cose:
- Quando **node_5** è stato spostato nel suo nuovo padre, **node_7** è andato con lui (perché il valore `parent` per **node_7** non è cambiato). Quando sposti un nodo, tutti i discendenti di tale nodo restano con lui.
- Poiché non abbiamo specificato un valore `previous_sibling` per **node_5**, questo è adesso il primo nodo di pari livello sotto **node_1**.
- La proprietà `previous_sibling` di **node_4** è stata aggiornata a `node_5`.
- La proprietà `previous_sibling` di **node_9** è stata aggiornata a `null`, perché è adesso il primo elemento di pari livello sotto **node_2**.

## Risequenza degli elementi di pari livello
{: #api-dialog-modify-change-sibling}

Adesso rendiamo **node_5** il secondo elemento di pari livello anziché il primo. Possiamo farlo utilizzando il metodo POST /dialog_nodes/node_5 con il seguente corpo:

```json
{
  "previous_sibling": "node_4"
}
```

Quando modifichi `previous_sibling`, il nuovo valore deve essere valido:
- Deve fare riferimento a un nodo esistente
- Non deve fare riferimento al nodo che viene modificato (un nodo non può essere il suo proprio elemento di pari livello)
- Deve fare riferimento al figlio dello stesso padre (tutti gli elementi di pari livello devono avere lo stesso padre)

La struttura cambia come segue:

![Dialogo di esempio 5](images/dialog_api_5.png)

Nota che ancora una volta **node_7** resta con il proprio padre. Inoltre, **node_4** viene modificato in modo che il suo `previous_sibling` sia `null`, perché è ora il primo elemento di pari livello.

## Eliminazione di un nodo
{: #api-dialog-modify-delete-node}

Adesso, eliminiamo **node_1** utilizzando il metodo DELETE /dialog_nodes/node_1.

Il risultato è il seguente:

![Dialogo di esempio 6](images/dialog_api_6.png)

Nota che **node_1**, **node_4**, **node_5** e **node_7** sono stati tutti eliminati. Quando elimini un nodo, vengono eliminati anche tutti i discendenti di tale nodo. Pertanto, se elimini un nodo root, in realtà elimini un intero ramo della struttura ad albero di dialogo. Qualsiasi altro riferimento al nodo eliminato (ad esempio, i riferimenti `next_step`) viene modificato in `null`.

Inoltre, **node_2** viene aggiornato per puntare a **node_8** come suo nuovo elemento di pari livello precedente.

## Ridenominazione di un nodo
{: #api-dialog-modify-rename-node}

Infine, rinominiamo **node_2** utilizzando il metodo POST /dialog_nodes/node_2 con il seguente corpo:

```json
{
  "dialog_node": "node_X"
}
```

![Dialogo di esempio 7](images/dialog_api_7.png)

La struttura del dialogo non è cambiata, ma ancora una volta più nodi sono stati modificati per riflettere il nome modificato:

- Le proprietà `parent` di **node_9** e **node_6**
- La proprietà `previous_sibling` di **node_3**

Viene modificato anche qualsiasi altro riferimento al nodo eliminato (ad esempio, i riferimenti `next_step`).
